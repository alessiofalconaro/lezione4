Quando un dispositivo invia un pacchetto a un altro dispositivo di un'altra rete, il processo coinvolge principalmente il layer 2 (Data) e il layer 3 (Rete) del modello ISO/OSI.
Nel layer di rete il mittente determina l’indirizzo ip del destinatario e inoltra il pacchetto al router. Nel livello 2, questo pacchetto viene incapsulato con l'indirizzo MAC del router come destinazione e verrà trasmesso sul mezzo fisico (come per esempio un cavo ethernet). Infine il pacchetto raggiunge il router, che controlla l’ip di destinazione consultando la tabella di routing per determinare l’interfaccia di uscita verso il dispositivo destinatario.
Da qui il router incapsula il pacchetto con l'indirizzo MAC del dispositivo destinatario e lo trasmette sulla rete locale di quest’ultimo. Una volta raggiunta la destinazione, il pacchetto di dati originale passa al layer 3 per la consegna al processo di destinazione.